# Lisa

Aplikace Lisa (LIver Surgery Analyser) je navržena pro počítačovou
podporu jaterní chirurgie a výzkumu jater. Jejím hlavním cílem je
poskytovat sadu nástrojů pro zpracování volumetrických dat. Zdrojem
takovýchto dat může být výpočetní rezonance (CT) a magnerická rezonance (MRI),
které jsou běžně používány ke klinickým účelům, ale i zobrazovací metoda Mikro CT, která
je používána například v materiálovém výzkumu. 

Pro pacienty s nádorovým onemocněním jater je jedinou nadějí na vyléčení 
chirurgický zákrok. Dobře dostupné nádory na okraji orgánu lze odstraňovat 
pomocí tzv. neanatomických resekcí.  
Pro případy, kdy jsou nádory umístěny hluboko často řešení bohužel neexistuje. 
Výjimkou jsou situace, kdy je jsou nádory lokalizovány v jedné části jater.
Pro takové případy jsou k dispozici anatomické resekce. S velkým zjednodušením lze říci, že při
takových zákrocích dochází k odstranění levé, nebo pravé části jater.
Klíčovou otázkou v takových případech je pak velikost zbytkového orgánu. 

Pomocí výzkumu vedeného aplikací Lisa se orientujeme zejména na pacienty
na hranici resekability. Proto se zaměřujeme na výzkum regeneračního 
potenciálu jater, prokrvování jaternáho parenchymu 
 a s tím spojené studium mikrovaskularity jater.

Běžně dostupné aplikace pro analýzu 3D volumetrických dat jsou zaměřeny
na klinické potřeby lékařů. Potřeby výzkumu jsou však často odlišné a 
právě na ty je zaměřena open-source aplikace Lisa a z ní vycházející 
prostředí. S její pomocí lze nalézat odpovědi na otázky které se týkají 
geometrie a topologie parenchymu a jeho cévního systému a není možné je 
vyřešit současnými prostředky. Tím je aplikace pro své uživatele 
nenahraditelná. Lisa umožňuje měřit úhrnný povrch cév, počítat měrné 
objemy a počty větvení cévního stromu v CT snímku korozivního preparátu 
nebo odhadovat velikosti části orgánu prokrvené zvolenou větví portálního 
řečiště. To umožňuje otevírání nových léčebných možností zejména pro 
pacienty postižené nádorovým onemocněním jater.

Lisa slouží jako platforma, na kterou jsou navázány další aplikace. Teigen 
(Test Image Generator) slouží pro vytváření testovacích obrazců pro ověřování měřících 
stereologických metod. Aplikace QuantAn pak slouží pro kvantitativní analýzu
objemových dat stereologickými metodami. Zdrojové kódy těchto 
 aplikací i aplikace Lisa jsou volně k dispozici. Využívání otevřených 
technologií zajišťuje transparenost zpracování.
 Výsledky dosažené v 
dosavadním výzkumu a při vytváření výukových modelů prokazují svými 
přínosy vhodnost celého konceptu.


3D model jater, s portální žilou, ledvin a sleziny s metastazemi vytvořený v aplikaci Lisa

[![liver, kidneys, spleen, meta](https://img.youtube.com/vi/fWF8nGDypyA/0.jpg)](https://www.youtube.com/watch?v=fWF8nGDypyA)

Model cévního systému prasete domácího vytvořený Lisou. Portální žíla a jaterní žíly.

[![liver, kidneys, spleen, meta](https://img.youtube.com/vi/HyO4u-dNhTE/0.jpg)](https://www.youtube.com/watch?v=HyO4u-dNhTE)


Mikrovaskulatura jater. Segmentace provedena aplikací Lisa, vizualizace pomocí Plasm a Linear Algebraic Reprezentation.

[![liver, kidneys, spleen, meta](https://img.youtube.com/vi/ZEnbYr4SxT0/0.jpg)](https://www.youtube.com/watch?v=ZEnbYr4SxT0)



[![Video webcam tracking](https://img.youtube.com/vi/O408OKV5LhQ/0.jpg)](https://www.youtube.com/watch?v=O408OKV5LhQ)

